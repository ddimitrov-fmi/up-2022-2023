## Задачи за самоподготовка за изпит

## Задача 1

Напишете програма, която прочита от клавиатурата последователност от символни низове разделени с един или повече празни символа. Всеки низ ще е не по-дълъг от 100 символа. Въвеждането приключва при прочитане на низа “stop”, който не е част от последователността.

Задачата ви е да определите:

    дали низовете са подредени в нарастващ или намаляващ лексикографски ред;

    дължината на най-малкия (по лексикографската наредба) низ;

    броя на низовете, в които главните букви са повече от малките.

Пример:

Вход:
The quick BroWn FoX jumps
over the LAZY dog stop

Изход:

No order

length: 5

count: 2

## Задача 2

При главоблъсканицата „Судоку“ задачата е да се разположат числа в клетките на квадратна матрица с
размери N2 x N2, така че във всеки ред, всеки стълб и всяко под-квадратче с размери N x N да бъдат записани
числата от 1 до N2. Вашата задача е да прочетете числата в такъв квадрат и да проверите дали е валидно решение
на такава главоблъсканица.

Пример:
Вход:
2

1 2 3 4

3 4 1 2

2 3 4 1

4 1 2 3

Изход: Yes

Вход:

2

1 2 3 4

2 1 3 4

1 2 3 4

4 1 2 3

Изход: No

## Задача 3

Напишете програма, която въвежда от потребителя цяло, неотрицателно
число и го съхранява в променлива от тип unsigned long. Напишете рекурсивна функция, коеято трябва да изведе текст TRUE, ако всяка цифра от записа на числото се среща точно по
веднъж в него и FALSE в противен случай.
Например:

Числа, за които програмата би извела TRUE: 0, 5, 123, 4356712890

Числа, за които програмата би извела FALSE: 22, 12334, 1020

## Задача 4

Даден е масив path с естествени числа. Първоначално сте позиционирани върху първия елемент на масива. Всеки елемент в масива репрезентира максимална дължина на скок от текущата позиция. Напишете рекурсивна програма, която извежда true или false като резултат от това дали може да достигнете до последния елемент.

Пример 1:

Input: path = [2,3,1,1,4]

Output: true

Обяснение: Скачате 1 стъпка от индекс 0 до индекс 1, после от 3 до последния елемент.

Пример 2:

Input: path = [3,2,1,0,4]

Output: false

Обяснение: Винаги ще достигнете до индекс 3. На индекс 3 максималната дължина е 0, което означава, че не може да достигнете последния елемент.

## Задача 5

Дадени са елементите на главния диагонал на квадратна матрица с размер n (4 < n < 10) в масив със същата големина. Да се напише програма, която по подаден този масив въвежда елементите в матрицата по нейния главен диагонал. Да се пресметнат елементите под главния диагонал, като всеки такъв елемент е равен на сумата на индекса на неговия ред и стойността на елемента над него. За стойността на всеки елемент над главния диагонал се получава от средното аритметично на елемента вляво от него и елемента под него.
Бонус за динамична памет.

Пример:

Вход: 1 2 3 4 5

Изход:

1 1.5 2 2.5 3

2 2 2.5 3 3.5

4 4 3 3.5 4

7 7 6 4 4.5

11 11 10 8 5
