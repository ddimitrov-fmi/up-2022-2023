# Увод в програмирането семинар

## Задача 1

Да се напише програма, която приема дължините на три страни на триъгълник и смята неговото лице и периметър.

## Задача 2 (от практикум)

Директорът на едно училище е обявил ваканция с продължителност n дни, започваща от 22 януари. Напишете програма, която въвежда от стандартния вход числото n ( 2 < n < 22 )
и извежда на стандартния изход датата, на която учениците трябва да бъдат отново на училище.

## Задача 3

Да се напише програма, която по подадени дълбочина на протектора и година на производство казва дали автомобилна гума е за смяна. Изискванията са минимум 4 мм дълбочина и да не е на повече от 6 години.

## Задача 4

Да се напише програма, която приема цяло число между 1 и 12 и извежда броя дни в съответния месец. Реализирайте програмата по два начина: `if-else` и `switch`

*Допълнение: Да се използва предната задача, като се добави допълнителен вход за година и се проверява дали тя е високосна.*

## Задача 5

Да се напише програма, която по въведен символ извежда съобщение на екрана вида му: главна/малка буква, цифра или специален символ.

## Задача 6

Да се напише програма, която по дадена точка с кординати x,y от декартова кордитана система извежда дали точката принадлежи на:

- кръг с център 0,0 и радиус 1
- окръжност с център 0,0 и радиус 2
