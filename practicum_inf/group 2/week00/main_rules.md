# Правила и съвети, които да спазвате при създаването на програмен код

Тук ще отбележим, някои основни правила и съвети, които да спазвате, когато пишете код.

Първата част са главно съвети свързани с правилното представяне на кода, което до огромна степен помага както на вас така и на други хора, когато четат/проверяват вашия код.

1. Именувайте променливите с имена, които могат да дадат информация за какво се използва тази променлива. Дори собственият ви код е енигма, която след 2 седмици няма да имате идея не само какво прави, а и кой по дяволите го е писал. Нека на всички ни бъде по-ясно какво се случва - вси ще го поправяте и ще го четете преди контролно, ние ще го проверяваме, а имена като lastName, field, tree са по-полезни от a,b,c,c1,c1final(НЕ НА УНГАРСКАТА НОТАЦИЯ !!!).

2. Форматирайте си кода, нека бъде лесно четим. Така ще виждате по-лесно липсващи скоби, точки, запетайки и всякакви подобни. Има и клавишни комбинации за по-лесно подреждане (ctrl + k + d например).

3. Разделяйте задачата си на подзадачи - така ще откривате коя част от логиката ви е грешна, ще се справяте по-бързо и ще изчистите идеята си. Ако трябва да построите корабостроителница, няма да правите едновременно покрива, плочките в банята и настройвате кабелната на шефа на завода. Разделената работа се върши по-лесно.

Втората част касае важни правила, които да спазвате при писането на код. Често използвате синтаксиси, които са валидни за компилатора, но са изключително грешни относно реализиране на код, Това е поради факта, че в C++ имате огромна власт над ресурсите на компютъра, но малко опит и знания кое как се случва.

# В РАМКИТЕ НА ЖИВОТА ВИ КАТО ПРОГРАМИСТИ, А И НЕ САМО ЩЕ ВИ СЕ НАЛОЖИ МАЛКО ИЛИ МНОГО, ПОВЕЧЕ МНОГО ДА ПИШЕТЕ ЧИСТ КОД !!! ЗАТОВА СИЛНО ВИ ПРЕПОРЪЧВАМ ДА СИ ПРОЧЕТЕТЕ СЛЕДНАТА КНИЖКА: CLEAN CODE(намира се в папка Clean Code).