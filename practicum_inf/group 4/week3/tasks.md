# Практикум 3

## Задача 1

Въведете три реални чилса и ги принтирайте във възходящ ред.

## Задача 2

Напишете програма, която проверява дали 2 триъгълника са еднакви или подобни. Първо проверете дали триъгълниците съществуват.

## Задача 3

Напишете програма, която проверява дали дадена точка (x,y) се намира:
- В квадрат с център (0,0) и страна 4 и в окръжност с център (0,3) и радиус 1, ако x > 0
- В квадрата, но извън окръжността, ако x < 0

## Задача 4

Семейство Иванови планират семейната си почивка. Вашата задача е да напишете програма, 
която да изчислява дали предвидения от тях бюджет ще им стигне, като знаете колко нощувки са планирали,
каква е цената за нощувка и колко процента от бюджета са предвидили за допълнителни разходи. 
Трябва да се има предвид, че ако броят на нощувките е по-голям от 7, цената за нощувка се намаля с 5%.

От конзолата се четат 4 реда:

- Бюджетът, с който разполагат – реално число в интервала [1.00 … 10000.00]
- Брой нощувки – цяло число в интервала [0 … 1000]
- Цена за нощувка – реално число в интервала [1.00 … 500.00]
- Процент за допълнителни разходи – цяло число в интервала [0 … 100]

Ако сумата е достатъчна: *"Ivanovi will be left with {останали пари след почивката} leva after vacation."
Ако НЕ е достигната сумата: "{парите нужни до достигане на целта} leva needed."

## Задача 5

Дадено е цяло число – начален брой точки. Върху него се начисляват бонус точки по правилата, описани по-долу.
Да се напише програма, която пресмята бонус точките, които получава числото и общия брой точки (числото + бонуса).
- Ако числото е до 100 включително, бонус точките са 5.
- Ако числото е по-голямо от 100, бонус точките са 20% от числото.
- Ако числото е по-голямо от 1000, бонус точките са 10% от числото.
Допълнителни бонус точки (начисляват се отделно от предходните):
- За четно число -> + 1 т.
- За число, което завършва на 5 -> + 2 т.

Вход: 20  Изход: 6 26

