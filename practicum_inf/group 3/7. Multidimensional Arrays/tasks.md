# Multidimensional Arrays Tasks

## Задача 0
Една редица от естествени числа ще наричаме зигзагообразна нагоре, ако за елементите й са изпълняват условията:
N1 < N2 > N3 < N4 > N5 <..
Направете функция isZigZag, която проверява дали въведени в едномерен масив редица от числа изпълняват горните изисквания.
Пример: 1 3 2 4 3 7
Изход: YES

## Задача 1
Да се направи функция reverse, чрез която предварително въведени n естествени числа от интервала [0..5000] в едномерен масив се разменят местата на елементите му.
Така 1-вият става последен а последният елемент 1-ви; 2-рият елемент става предпоследен, а предпоследният елемент става 2-ри и т.н.
Функцията да илюстрира обхождане на масив при извършване размяна стойностите на отделните елементи.
Пример: 1,2,4,3,5,6,7 Изход: 7,6,5,3,4,2,1

## Задача 2
Да се направи функция onlyEven, чрез която се въвежда естествено число N от интервала [5..25].
Да се въведат N броя двуцифрени естествени числа.
Функцията да използва само един масив и да илюстрира алгоритъм за изтриване на елемент при работа с масив.
Въведените в масива числа се разглеждат като четни и нечетни по следния начин: всяко четно число се изтрива, нечетните числа съхраняват стойността си и съответната относителна позиция в масива.
Пример: N=11; 12,45,33,26,32,47,91,92,72,14,62 Изход: 45,33,47,91

## Задача 3
Да се прочете въведено цяло положително число n и да се създаде масив от цели числа с n на брой елемента. След това се четат въведени n на брой числа, с които се запълва масива. Въвежда се още едно цяло число. а) да се определи среща ли се въведеното число в масива и ако да, колко пъти; б) ако числото се среща в масива, да се определят и отпечатат всички позиции, на които то се среща.

## Задача 4
Въведете двумерна матрица, намерете сумата на всеки ред от матрицата(Решете с функция).

## Задача 5
По въведена двумерна квадратна матрица намерете сумата на двата диагонала(Решете с функция).

## Задача 6
Да се напише функция, която извежда матрица, получена от въведената, като всеки нейн елемент е увеличен с 10.

## Задача 7
Да се напише функция, която намира и извежда минималния и максималния елемент в матрицата.

## Задача 8 !!!!
Да се напише функция, която намира и извежда ***сумата*** от елементите на **квадратна матрица** на:

   * всеки ред
   * всеки стълб
   * главния диагонал
   * под главния диагонал
   * над главния диагонал
   * вторичния диагонал
   * под вторичния диагонал
   * над вторичния диагонал
   
## Задача 9
Да се напише функция, която въвежда цяло число х, да се провери дали х е **елемент на матрицата**, и ако е - да се изведе позицията на елемнта в матрицата и елемента да се умножи по 10, а ако не е елемент на матрицата да се изведе подходящо съобщение.

## Задача 10
Да се напише функция, която въвежда едномерен масив от целочислени числа и да ги сортира във възходящ ред.

### За задачите за сортиране може да ползвате един от следните алгоритми за сортиране: Bubble sort, insertion sort, selection sort.

# Homework

## Задача 11
Най-умната принцеса от всички - Клеопатра, е затворена в замък. За сърцето й се борят двама принца - Дагонет и Артур. Те са успели да влязат в замъка, но не знаят в коя стая се намира Клеопатра, а само дали стаята й е вдясно или вляво от тях. Трябва да прегледат всички стаи, движейки се в правилната посока към Клеопатра. Някои стаи са празни, но в други има различни придобивки (коли, апартаменти), които носят различен брой точки на принца, който пръв мине през стаята. Понеже Клеопатра е принцеса със силни морални принципи и устои тя ще даде сърцето си не на принца, който пръв стигне до нея, а на този, който е спечелил повече придобивки по пътя (този, който има повече точки, след като е стигнал до нея). В някоя от стаите обаче е възможно принцовете да срещнат безмилостния змей Велириан. Ако някой от принцовете влезе в неговата стая и го събуди, той ще се разгневи и ще изяде принца. В този момент другия принц печели Клеопатра независимо дали е стигнал до нея и колко точки има.

Напишете програма, която като вход приема броя на стаите в замъка n и последователност от ASCII символите {'D', 'С', 'А', 'V', '.', '~', '%', '#' }, където:

- 'С' е стаята, в което се намира Клеопатра
- 'D' е стаята, в което се намира Дагонет
- 'А' е стаята, в което се намира Артур
- 'V' е стаята, в което спи Велириан
- '.' е празна стая - 0т.
- '~' е стая с придобивка - кола - 18т.
- '%' е стая с придобивка - принцът почва да ходи на фитнес - 24т.
- '#' e стая с придобивка - апартамент - 35т.

Приемаме като дадено, че в замъка има точно по една стая, в която се намират тримата герои - Клеопатра, Дагонет и Артур. Също така двамата принца задължително трябва да се движат в посоката на Клеопатра, независимо какво има в стаите от другата им страна. Тоест, ако например от ляво на Артур е стаята с Велириан, но той знае, че Клеопатра е в дясно от него, той тръгва през стаите в дясно и няма да бъде изяден.

На стандартния изход напишете кой принц е спечелил сърцето на Клеопатра и с колко точки (в случай че я е спечелил с нормални придобивки) или дали другия принц е бил изяден. Ако и двамата принца имат еднакъв брой точки, то Клеопатра не може да избере и за това взима и двамата.

Примерен вход и изход на програмата:

```
16
А..#.С%...%.~..D -> Dagonet wins Cleopatra's heart with 66 points.
---------------
13
А..V..D..#.~С -> Dagonet wins Cleopatra's heart because Arthur was eaten by the dragon Valyrian.
---------------
17
С.#...~.А..%.~..D -> Arthur wins Cleopatra's heart with 53 points.
---------------
10
С..D.A..V. -> The castle is big enough for the three of them and so they all lived happily ever after!
```

## Задача 12

Получаваме размерите на двумерен масив и самия масив, съдържащ '@', '&' и 'х'. Получаваме и поредица от направления, с които да навигираме из матрицата (1,0)-надясно, (0,1)-нагоре, (-1,0)-наляво, (0,-1)-надолу. Подаването на направления приключва с получаването на (0,0). Направленията се подават чрез конзолата. По подадените инструкции трябва да преброим по колко пъти е срещнат всеки символ.

**Бонус:** Проверете дали броят срещания образува геометрична прогресия. Ако образува, изведете "geometry progression". Ако не образува геометрична прогресия, но едно от числата е просто, изведете на стандартния изход "You have at least 1 prime number."

## Задача 13

### Горски терен

Горски терен е представен с помощта на двумерен масив с m x n области (елементи). Елементите на двумерния масив са символи, които имат следното значение:

- R – река,
- S – скала,
- цифри от 1 до 4, които означават гъстота на гората

Теренът се променя на всеки 10 години. Реката и скалите остават постоянни, докато гъстотата на горските площи се променя по следните правила:

- 1 преминава в 2
- 2 преминава в 3
- 3 преминава в 4
- 4 преминава в 3, ако в съседство има поне 3 области с гъстота 4.

***Съседни на дадена област (елемент) от масива на тези области, индексите, на които се
различават само с 1, тоест всяка област има най-много 8 съседа.***

ForestTracker
По даден двумерен масив от символи forest, представляващ горски терен, и цяло число years намира вида на терена след years години. Aко years < 0, методът трябва да върне терена без промяна.

Примери:

Вход:

```
m:5
n:3
R R S 1 4
S 2 4 4 2
1 3 S 3 4

years: 10
```

Изход:

```
R R S 2 4
S 3 4 3 3
2 4 S 4 4
```

Вход:

```
m:5
n:3
S 1 S 1 R
S 2 4 4 4
1 3 S 3 4

years: 5
```

Изход:

```
S 1 S 1 R
S 2 4 4 4
1 3 S 3 4
```