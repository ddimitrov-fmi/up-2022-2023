# All In One Tasks

## Задача 0
Дадени са два едномерни масива, представляващи множества от естествени числа в интервала (0..1000). Да се състави програма, която проверява дали първият масив е подмножество на втория. Множество - съвкупност от неповтарящи се елементи.

```    
Примерен вход:
2 1 5 4 6  
1 2 3 4 5 6 7 18 11 
Примерен изход:
true
```
## Задача 1
Проверете дали елементите на масив е зигзагообразна нагоре. Това е редица при която елементите изпълняват условието: `N1 < N2 > N3 < N4 > N5 <...` 

```
Примерен вход: 1 3 2 4 3 7
Примерен изход: true
```

## Задача 2
Въведете квадратна матрица с големина n^2, проверете дали въведената матрица е симетрична. Симетрична означава, че елементите на позиции (i, j) и (j, i) са еднакви.

```
Примерен вход:
3
4 -5 2
-5 0 1
2 1 8 
Примерен изход:
true

Примерен вход:
4
1 2 3 4
5 6 7 8
9 0 0 0
3 2 1 -1 
Примерен Изход:
false
```

## Задача 3
Да се напише програма, която въвежда квадратна матрица от цели числа с размер nxn (n също се въвежда от клавиатурата), след което намира сумата от елементите на главния и второстепенния диагонал (центърът да се брои само веднъж). Да се провери дали сумата е степен на двойката. 

```
Примерен вход:
3
1 2 3 
4 5 6 
7 8 9 
Примерен изход: 
25 => false
```
>Обяснение: 1 + 5 + 9 + 3 + 7 = 25 => не е степен на двойката

## Задача 4
Две изречения са анаграми едно на друго, ако съдържат еднакъв брой букви (английски) и всяка буква от едното изречение се среща еднакъв брой пъти и в двете изречения. Не правим разлика между главни и малки английски букви. Напишете функция, която по два символни низа, съдържащи английски букви и евентуално интервали, проверява дали двата низа са анаграми един на друг. 
   
```
Примерен вход:
"Astronomer" 
"Moon starer"
Примерен изход: True

Примерен вход:
"A B B A"
"baba"
Примерен изход:
YES
```

## Задача 5
Да се напише рекурсивна функция, която по даден масив от дробни числа намира произведението на всички положителни числа, които са по-малки от числото, стоящо вляво от тях (само ако има такова). Забележка: коректни, но нерекурсивни решения на зад. 3 ще носят много по-малко точки.
удвоен.

```
Примерен вход:
8
2.1 0 9.9 3 1 -1 14.5 7
Примерен изход:
-21
```
> Обяснение: -21 = 3 * 1 * (-1) * 7; пропускаме 2.1, тъй като вляво от него няма число

## Задача 6
Напишете рекурсивна функция, която приема символен низ, състоящ се само от малки и главни английски букви, и масив от цели числа със същата дължина. Функцията трябва да замени буквата на i-та позиция в символния низ с буквата, която е след нея в английската азбука на разстояние, определено от i-тия елемент в масива от цели числа. Следващите букви на последните са първите в азбуката (т.е. ако Z трябва да се смени със следващата буква, трябва да поставим A). 

```
Примерен вход:
"LoremIpsum" 
[1, 0, 2, 5, 6, 2, 11, 9, 3, 3]
Примерен изход:
"MotjsKabxp"
```
## Задача 7
Напишете функция, която приема текст и пресмята средната дължина на думите (броя букви, разделен на броя на думите). Изреченията в текста завършват с един от следните символи: точка `.`, удивителна `!` и въпросителна `?` 
> Вземете под внимание, че един текст може да има няколко спейса един след друг.

## Задача 8
Напишете рекурсивна функция, която приема символен низ и масив от булеви стойности със същата дължина. Функцията трябва да замени i-тата буква от символния низ с нейната главна, ако на i-тата позиция в булевия масив стойността е истина. Ако буквата е главна или символът не е буква, да не се променя. 

```
Примерен вход:
"LoremIpsum" 
0 1 1 0 1 1 1 0 0 0 0
Примерен изход:
"LORem Ipsum"
```

## Задача 9
Да се напише рекурсивна функция, която приема символен низ и целочислен масив. В масива на позиция 0 е записана цифра, която съответства на буквата A от английската азбука, а позиция 1 е записана цифра, която съответства на буквата B и така нататък. Рекурсивната функция трябва да замени символите с цифрите(като символи) в низа. Да не се прави разлика между малки и главни букви.

```
Примерен вход:
"Cauchi"
3 5 0 3 3 7 6 5 1 1 7 2 3 9 0 5 2 5 2 7 5 7 4 9 7 7
Примерен изход:
"035051"
```

## Задача 10
Да се състави програма, чрез която се въвежда естествено число `N` от интервала [1..20]. Чрез рекурсивна функция да се изведе минималното двоично число съдържащо в записа си N броя единици.

```
Примерен вход: 4
Примерен изход: 15
```

## Задача 11
Да се състави програма на C++, чрез която се извежда триъгълник от букви.
Първият ред на триъгълника започва с А и завършва с въведената главна латинска буква. Във всеки следващ ред крайният знак е с 1 по-малък (по ASCII код). Използвайте рекурсия.

```
Примерен вход:
D
Примерен изход:
A B C D
A B C
A B
A
```

## Задача 12
Напишете рекурсивна функция, която по дадени два символни низа a и b проверява дали низът a започва с низа b. Да се игнорират символите, различни от английски букви, както и да не се прави разлика между главни и малки английски букви.

```
Примерен вход:
"Go to 210" 
"GOT!!!"
Примерен изход:
true
```