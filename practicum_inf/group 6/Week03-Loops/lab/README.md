# Цикли

### Задача 1 :panda_face:	
Червената пандичка Еми има тест по математика и иска да получи отлична оценка, за да се похвали пред гаджето си. Но за съжаление е 08:00 сутринта и на нея твърде много ѝ се спи, за да смята правилно. Помогнете на Еми като напишете  програма, която получава число `n` от конзолата и пресмята сумите (без формула):

1.1) `1 + 2 + 3 + 4 + ... + n`

1.2) `1.2 + 2.3 + 3.4 + ... + n.(n+1)`

1.3) `1.2 + 3.4 + 5.6 + ... + (2n - 1).2n`

1.4) `1.2.3 + 2.3.4 + 3.4.5 + ... + n.(n+1).(n+2)`

1.5) `1! + 2! + 3! + ... + n!`

### Задача 2 :bear:
Оказва се, че и гаджето на пандичката Еми -  мечето Любо, също има тест по математика и се затруднява с поставената му задача. Помогнете на Любчо да не се излага пред Еми, като напишете програма, която пресмята x<sup>n</sup>. На стандартния вход ще ви бъдат подадени `x` и `n`.
```
Вход 1: 3 4
Изход 1: 81

Вход 2: 2 5
Изход 2: 32
```

### Задача 3 :koala:
Коалата Пешо много харесва четните числа, но и знае, че сте учили условен оператор, затова ви предизвиква да напише програма, която отпечатва четните числа от 1 до `n` (число, въведено от конзолата) без да използвате условен оператор `if`.

### Задача 4 :dog:
Ах, тази математика... И коргито Гери се затруднява с нея. Помогнете ѝ като  напишете програма, която намира сумата от всички различни делители на дадено естествено число `n`, което се въвежда от конзолата.

```
Вход: 15
Изход: 24
Обяснение: 1 + 3 + 5 + 15 = 24
```

### Задача 5 :hippopotamus:
Хипопотамчето Теди също е на математика и днес ще пише хеширащи функции (набързо обяснено: хващаме някакъв обект, например текст, и след някакви черни магии то се превръща в число). За да използва дадено число `n` в тази функция, числото `n` трябва да бъде просто. За съжаление, Теди не се чувства добре, затова му помогнете, като напишете програма, която проверява дали дадено число е просто.

### Задача 6 :tumbler_glass:	
Никола - най-стиснатият човек в Студентски град, иска винаги да минава на тънко. Днес той ще прави домашно - загрявка преди участието на Меди в Илюжън. За да бъде гостоприемен, той решава, че трябва да купи алкохол. Разбира се, той иска да купи възможно най-евтиния наличен. Помогнете му да вземе правилното решение. От конзолата се въвеждат цели положителни числа до въвеждането на `0` - цени на различни видове алкохол. Вашата задача е да намерите колко струва алкохолът, който Никола ще закупи. Тъй като не иска да изглежда като голяма скръндза, той ще излъже приятелите си, че закупеният от него алкохол струва колкото възможно най-скъпия такъв в магазина.

```
Вход:
5 10 8 12 4 9 6 0

Изход:
Nikola will buy alcohol for 4 levs
Nikola will tell his friends that the alcohol is 12 levs
```

### Задача 7 :bento:	
Вие сте агент от тайните служби. Работите с азиатци, а при тях четенето започва от дясно на ляво. Затова на вашите шефове им е хрумнало, че когато комуникират със своите колеги азиатци, ще използват само кодови числа `палиндроми` (числото се чете от ляво надясно и от дясно наляво по един и същ начин). Да се напише програма, която проверява дали съобщението, което ще изпратим на азиатците е валидно. 
```
Вход 1: 1221
Изход 1: Valid

Вход 2: 12223
Изход 2: Invalid
```

### Задача 8 :tiger:	
Тигърчето Тери днес е получило бележника си. Той разглежда поредицата от оценки (2-6) като едно естествено число. Тери се чуди дали е двойкаджия.  Отговорете на въпроса на тигърчето като  напише програма, която проверя колко пъти се среща цифрата 2 в дадено число.
```
Вход 1: 322352
Изход 1: 3

Вход 2: 372352
Изход 2: Invalid input!
```

### Задача 9 :large_orange_diamond:
При въведено число `n` отпечатайте ромб, съставен от числата до `n` включително.
```
Вход 1: 3
Изход 1:
    1
  1 2 1
1 2 3 2 1
  1 2 1
    1

Вход 2: 5
Изход 2:
        1
      1 2 1
    1 2 3 2 1
  1 2 3 4 3 2 1
1 2 3 4 5 4 3 2 1
  1 2 3 4 3 2 1
    1 2 3 2 1
      1 2 1
        1
```

### Задача 10 :snowflake:
След по-малко от 2 месеца идват коледните и новогодишните празници. Вашата задача е да отпечатате снежинка на конзолата при въдедено <b>нечетно</b> число `n`.
```
Вход 1: 3
Изход 1:
*   *   *
  * * *
    *
  * * *
*   *   *

Вход 2: 5
Изход 2:
*     *     *
  *   *   *
    * * *
      *
    * * *
  *   *   *
*     *     *

Вход 3: 7
Изход 3:
*       *       *
  *     *     *
    *   *   *
      * * *
        *
      * * *
    *   *   *
  *     *     *
*       *       *
```

### Задача 11 (БОНУС) :star2:	
Реализирайте итеративно (без рекурсия) алгоритъма <b>Бързо степенуване</b>.

### :warning: Забележки

- Давайте смислени имена на променливите си
- Целете се към максимално спазване на чист код 
- Не е позволено използването на масиви
- Винаги правете валидация на входните си данни