# Още низове, матрици и динамична памет

### Задача :one:
Напишете програма, която:
 - въвежда размерите на двумерен масив от цели числа и въвежда елементите му;
 - въвежда цяло число `К`;
 - реализира функция, която по въведените данни създава нов масив и в него записва елементите от входния, които са кратни на `К`. Относителният ред на елементите за всеки ред да се запази. Всеки елемент остава на съответния си ред, като не трябва да има празни редове;
 - използва горната функция за получаване на такъв масив, след което го извежда на екрана.
 
 Входният и новият масив трябва да са заделени с точна големина.

 Вход:
 ```
 5 5 
 -9 2 3 4 5
 2 3 49 9 6
 2 4 7 8 10
 3 4 10 22 2
 9 2 5 63 7
 3
 ```

 Изход:
 ```
 -9 3
 3 9 6
 3
 9 63
 ```

 ### Задача :two:
Напишете програма, която въвежда цяло число `N`, следвано от `N` на брой двойки думи - всяка двойка се въвежда на отделен ред, а думите в нея са разделени с един или повече интервали.

Думите имат дължина не по-голяма от 100 символа. Тези двойки формират речник.

След това ще се въведе число `M`, последвано от текст, съставен от `М` произволни символа.

Вашата задача е да “преведете текста” като създадете нов, в който всички думи, които се срещат като първи в някоя двойка от речника, са заменени със съответната втора дума от двойката. В текста думите са разделени от символи, които не са малки или главни букви. При търсенето на думите да се игнорира разликата от малки и главни букви.
 
Всички масиви и низове, които използвате, трябва да са заделени с точна големина.

Примерен вход:
```
3
call signal
came   drove
about not
61
I Got Your Distress Call And Came Here As Soon As I Wanted To
```

Примерен изходен низ:
```
I Got Your Distress signal And drove Here As Soon As I Wanted To
```

### Задача :three:
Напишете програма, която прочита от стандартния вход символен низ с максимална дължина `2MB`. Низът може да е на много редове. Краят ще разпознаете по символа `$`. След прочитането трябва да: 	

* преброите и изведете колко са всички думи в текста; 	
* преброите и изведете колко са различните думи в текста; 	
* преброите по колко пъти се срещат всички различни думи в текста. 

Изведете на екрана различните думи и броя срещания за всяка, подредени в намаляващ ред по честота на срещане. Ако има две с еднаква честота, първо да е лексикографски по-голямата. Думите са последователност от малки и главни латински букви, символ за подчертаване, тире ‘-‘ и апостроф ’\’’. При броенето на думите не правете разлика между малки и главни букви. При решението можете да вземете предвид, че общият брой на различните думи няма да надхвърля 2000 и всяка дума ще има най-много 30 символа.

Вход: 	
```
The Queen, Snow White’s stepmother, knew how much this meant to her husband. At the first chance, she went to her magic mirror. “Mirror, mirror, on the wall,” said the Queen. “Who is the fairest of them all?” $
```

Изход:
```  
All words – 38  
Distinct words – 29  
  
the – 5  
mirror – 3  
to – 2  
queen – 2  
her – 2  
who – 1  
white's – 1  
went – 1  
wall – 1  
them – 1  
this – 1  
stepmother – 1  
snow – 1  
she – 1  
said – 1  
on – 1  
of – 1  
much – 1  
meant – 1  
magic – 1  
knew – 1  
is – 1  
husband – 1  
how – 1  
first – 1  
fairest – 1  
chance – 1  
at – 1  
all - 1
```