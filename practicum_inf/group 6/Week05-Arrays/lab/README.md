# Масиви

### Задача :one:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Да се намери и изведе на екрана средноаритметичното на елементите.

### Задача :two:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Да се намери и изведе на екрана вторият най-голям елемент в масива.

### Задача :three:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Програмата да премества елементите с въведен от потребителя брой позиции.
```
Вход 1:
5
2 3 5 6 7
1
Изход 1:
7 2 3 5 6

Вход 2:
5
2 3 5 6 7
3
Изход 2:
5 6 7 2 3
```

### Задача :four:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Програмата да обръща масива и да го извежда на екрана. Реализирайте задачата по 2 начина с помощта на функции:
 - с втори масив
 - без втори масив
```
Вход:
10
2 1 2 10 15 1 5 5 3 9
Изход:
9 3 5 5 1 15 10 2 1 2
```

### Задача :five:
Да се състави програма, която чете от клавиатурата цяло положително число `n <= 100` и `n` дробни числа и отпечатва на екрана колко от тях са равни на минималното от всички числа.
```
Вход:
8
3.5 5.1 4.0 3.3 8.4 3.3 4.1 3.3

Изход:
3
```
> Забележка: Внимавайте при сравняването за равенство при дробни числа

### Задача :six:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Да се изведе кое е числото, което се среща най-много пъти, и колко пъти се среща. Ако две или повече числа се срещат равен брой пъти, изведете едното.
```
Вход:
11
1 2 3 3 4 1 5 1 1 7 7

Изход:
1
4 times
```

### Задача :seven:
Да се състави програма, чрез която в едномерен масив предварително се въвеждат естествени числа. Броят елементи `n <= 100` и самите елементи се въвеждат от потребителя. Също така се въвежда и число `m`. Да се изведат всички двойки числа от масива, които имат сбор `m`.
```
Вход:
7
2 15 30 12 6 36 40
42

Изход:
(2, 40) (30, 12) (6, 36)
```

### Задача :eight:
Напишете функция, която по подаден масив и число връща индексите на първото и последното срещане на елемента, както и броя на срещанията.

### Задача :nine:
Напишете програма, която намира най-дългия растящ подмасив в масив.

### :warning: Забележки

- Давайте смислени имена на променливите си
- Целете се към максимално спазване на чист код 
- Винаги правете валидация на входните си данни