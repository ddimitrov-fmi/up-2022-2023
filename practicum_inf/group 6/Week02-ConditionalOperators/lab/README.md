# Условни оператори

### Задача 1 :pizza::burrito::shallow_pan_of_food:	
Гошо има дневен лимит от `15 лева`, които харчи само и единствено за храна - закуска, обяд и вечеря. След като е изхарчил определена сума за закуска и обяд, той иска да прецени какво да си вземе за вечеря в зависимост от това колко пари са му останали. Вие трябва да му помогнете. От конзолата приемате положително число - сумата, изхарчена от Гошо за закуска и обяд. Ако остатъкът:
 - е между 15 и 10 лева, на него ще му бъде луксозно :sparkles:	и ще си поръча пица, която ще му бъде доставена точно пред вратата 
 - е между 9.99 и 5 лева, той ще се разходи до най-близката дюнерджийница и ще гръмне един мазен дюнер
 - е между 4.99 и 3 лева, на Гошо ще му се наложи да се реди на опашка 1 час пред любимия си студентски стол, за да се сдобие с вечеря
 - е по-малък от 3 лева, Гошо ще си легне гладен :cry:

| **Вход** | **Изход**            |
|----------|----------------------|
| 0       | Pizza                |
| 7.5      | Doner                |
| 10.01     | University cafeteria |
| -2       | Invalid input!       |
| 18       | Invalid input!       |

### Задача 2 :one::two::three::x::x::x:
Габи - админката на Facebook групата `Българските хейтъри на числата`, в която редовно се оплаква как числата са навсякъде около нея, иска да направи всичко възможно, за да вижда колкото се може по-малко от тях. В момента календарът на компютъра ѝ показва датата по следния начин - `17.10.2022`, но тя знае, че може да се отърве от едно от трите числа, а именно това за месеца и вместо това, календарът ѝ да изглежда по къде-къде по-приличен начин - `17 October 2022`. Габи иска от вас да напишете програма, която приема число, репрезентиращо месец (от 1 до 12), а на екрана да изведете съответното име на месеца.

### Задача 3 :face_with_spiral_eyes:
Учениците от 1287364-то училище в София за първи път се сблъскват с така сложната координатна система - център на координатната система, координати на точки, квадранти... Положението е по-тежко и от сутрешния махмурлук след избухвация в Плаза... Помогнете им да влязат в час с нещата, като напишете програма, която приема две числа - координатите на точка в равнината, и изпишете къде се намира тя - дали съвпада с центъра, дали е върху някоя от двете оси или е в някой квадрант (и кой точно).

| **Вход** | **Изход**  |
|----------|------------|
| 0 0      | Center     |
| 5 0      | Abscissa   |
| 0 4      | Ordinate   |
| 1 1      | 1 Quadrant |
| -2 -4    | 3 Quadrant |

### Задача 4 :mirror:	
Любимото хоби на Мирела е да се гледа в огледалото по цял ден, мислейки си за живота - какво ще облече, как ще се гримира, какво ще яде, на коя дискотека ще ходи в петък вечер и т.н. Второто ѝ любимо хоби обаче е да решава задачи по математика (за разлика от Габи, тя обича числата и даже си има едно любимо - `4`). Програмата, която ще трябва да напишете, ще съчетава двете любими хобита на Мирела - от стандартния вход трябва да приемете 4-цифрено число и да проверите дали то е `огледално`.
> Едно число е "огледално", когато то остава същото, ако бъде прочетено отдясно наляво. (напр. 2332, 1111, 5005)

### Задача 5 :one::two::three::arrow_right::it:
История, история, история... В главата на Николай има само едно - думата `история`. Никой друг предмет в училище не е интересен за Николай, затова той прави всичко възможно да вкара историята навсякъде, дори там, където на пръв поглед изглежда невъзможно - в математиката... Вдъхновен от древните римляни, той изписва всички числа в часовете по математика с римски, а не с арабски цифри. Той ви предизвиква да напишете програма, която прочита от конзолата цяло положително число не по-голямо от `3000` и го отпечатва, изписано с арабски цифри.

| **Вход** | **Изход**      |
|----------|----------------|
| 15       | XV             |
| 200      | CC             |
| 1999     | MCMXCIX        |
| 0        | Invalid input! |
| -5       | Invalid input! |
| 4000     | Invalid input! |

### Задача 6 :three::five::eight:
Данчо обича всичко в живота си, което съдържа числа, да бъде подредено - игрите, които играе (`3-5-8`), имената на героите във филмите, които гледа (`Агент 007`), песните, които слуша (`5, 6, 7, 8`) и т.н. Вие трябва да въведете три числа от конзолата и да зарадвате Данчо, като отпечатате числата в нарастващ ред на екрана.

### Задача 7 (БОНУС) :star2:
Да се напише програма, която прочита от стандартния вход две точки във времето във формат **dd.mm.yyyy HH:MM:SS**  (незадължително с водещи нули) и извежда на стандартния изход един ред, съдържащ тяхната разлика във формат **[days-]HH:MM:SS** - ако броят дни е 0, то той да не се извежда и **HH, MM, SS** са задължително с водещи нули. Ако някоя от въведените точки във времето не е валидна, програмата да изведе един ред със съобщение
**„Invalid date/time“**.

Програмата трябва да работи поне за дати в интервала **01.01.0000 00:00:00** до **31.12.9999 23:59:59** включително.

| **Вход**                                   | **Изход**         |
|--------------------------------------------|-------------------|
| 23.10.2020 19:24:10<br>24.10.2020 20:18:11 | 1-00:54:01        |
| 29.02.2020 19:24:10<br>28.02.2020 20:18:11 | 23:05:59          |
| 29.02.2019 19:24:10<br>28.02.2020 20:18:11 | Invalid date/time |
| 15.4.48 2:3:18<br>25.2.9876 14:12:0        | 3589553-12:08:42  |

*Забележка:* ТРЯБВА да вземете предвид високосните години, но НЕ ТРЯБВА да взимате предвид никакви други непериодични промени в календарното време, като например високосни секунди или смяна на часовото време.
Дадена година е високосна ако е изпълнено едно от следните:
 - годината се дели на 400 без остатък;
 - годината се дели на 4 без остатък и не се дели на 100.
> Задачата е давана за домашно в курса по "Увод в програмирането", воден от доц. д-р Петър Армянов за учебната 2020/2021 година

### :warning: Забележки

- Давайте смислени имена на променливите си
- Целете се към максимално спазване на чист код 
- Не е позволено използването на операторите за цикъл `for`, `while` и `do-while`
- Винаги правете валидация на входните си данни